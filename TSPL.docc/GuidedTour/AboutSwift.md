# За Swift

Разберете целите от високо ниво на езика.

Swift е фантастичен начин да пишете софтуер
за телефони, таблети, настолни компютри, сървъри
или каквото и да е друго нещо, което изпълнява код.
Това е безопасен и бърз език за програмиране,
който съчетава най-доброто от съвременната мисъл при
езиците за програмиране с мъдростта, идваща от една
разнообразна open source общност.

Swift e приятелски настроен към новите програмисти,
без да жертва мощта и гъвкавостта, от която имат нужда опитните.
Това е език за програмиране с индустриално качество, който
е изразителен и доставящ удовлетворение като скриптов език.
Компилаторът е оптимизиран за бързина, а езикът е оптимизиран
за процеса на разработката, без да се прави компромис с нито едното от двете.

Swift държи на разстояние големи класове от често срещани грешки при програмирането,
като възприема съвременни модели за програмиране:

- Променливите винаги се инициализират преди използване.
- Индексите на масивите се проверяват за грешки, свързани с излизане от границите.
- Целочислените променливи се проверяват за препълване.
- Типът данни Optional гарантира, че на `nil` стойностите се обръща изрично внимание.
- Паметта се управлява автоматично.
- Обработката на грешки позволява контролирано възстановяване от неочаквани сривове.

Swift кодът се компилира и оптимизира така, че максимално да се използват
възможностите на съвременния хардуер.
Синтаксисът и станднартната библиотека са проектирани
въз основа на водещия принцип, че очевидният начин, по който бихте написали
своя код, също така би трябвало да е и най-добре представящият се.
Комбинацията от сигурност и бързина правят Swift отличен избор за всичко
от "Здравей, свят!" до цяла операционна система.

Swift съчетава съвременен, олекотен синтаксис, който е познат на разработчиците,
идващи от други популярни езици с мощни възможности, като разпознаване на типа (type inference) и
съпоставяне на шаблони (pattern matching), което позволява сложни идеи да бъдат изразявани по ясен
и стегнат начин.
В резултат на това кодът по-лесно се чете, пише и поддържа.

Swift continues to evolve with thoughtful new features and powerful capabilities.
The goals for Swift are ambitious.
We can’t wait to see what you create with it.

Swift продължава да еволюира с внимателно обмислени нови черти и мощни възможности.
Целите, поставени за Swift, са амбициозни.
Нямаме търпение да видим какво Вие създавате с него.

> Бета софтуер:
>
> Тази документация съдържа предварителна информация за API интерфейс или технология в процес на разработка. Информацията може да бъде променена и софтуерът, който е имплементиран според тази документация, трябва да бъде тестван с окончателното издание на операционната система.
>
> Научете повече за това как да използвате [бета софтуера на Apple](https://developer.apple.com/support/beta-software/).


<!--
This source file is part of the Swift.org open source project

Copyright (c) 2014 - 2022 Apple Inc. and the Swift project authors
Licensed under Apache License v2.0 with Runtime Library Exception

See https://swift.org/LICENSE.txt for license information
See https://swift.org/CONTRIBUTORS.txt for the list of Swift project authors
-->
